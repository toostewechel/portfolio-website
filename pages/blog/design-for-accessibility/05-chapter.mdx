import TableOfContentSection from "../../../components/toc/TableOfContentSection.tsx";

<TableOfContentSection chapter="chapter-05" topic="Conclusie">

### Conclusie

Toegankelijkheid is een complex organisatorisch vraagstuk. Succesvolle implementatie vraagt om bewustwording, betrokkenheid en kennisontwikkeling binnen alle lagen van een organisatie. Iets is pas toegankelijk wanneer mensen zelf een taak kunnen volbrengen in een vergelijkbare hoeveelheid tijd en moeite als iemand die geen beperking heeft. Tijdens de uitvoering van deze taak zijn de vier cruciale voorwaarden van belang: waarneembaarheid en begrijpbaarheid van informatie, bedienbaarheid en robuustheid. Producten en diensten moeten daarnaast afgestemd worden op verschillende niveau’s van (functionele) vaardigheden van mensen en op de omgevingen waarin deze gebruikt worden. Door dit te doen, sluit je aan op wetgeving, lever je een betere gebruikservaring voor elke gebruiker en creëer je veel (extra) waarde voor je bedrijf.

Digitale toegankelijkheid is daarnaast niet een vakje dat je zomaar aan kunt vinken. Webapplicaties zijn opgebouwd uit vele interacterende onderdelen, waarbij in elk onderdeel van een applicatie zich problemen voor kunnen doen. Deze complexiteit maakt het zeer lastig om succes te definiëren, want wanneer is een product toegankelijk genoeg? Bij 50% of bij 90%? Met de ontwikkeling van een design systeem proberen we toegankelijkheid structureel in te bedden in het ontwikkelproces en ons platform om zo een goede toegankelijke ervaring te creëren.

Wij hebben als ontwikkelaars van een webapplicatie voor de zorg directe impact op het leven van onze gebruikers. Daarbij hebben we de verantwoordelijkheid om onze applicatie niet alleen bruikbaar te maken voor mensen met een beperking, maar ook om te voorkomen dat deze inbreuk maakt op hun rechten. Bij Jouw Omgeving willen we daarom toegankelijke oplossingen bieden waarmee iedereen zelf veilig, plezierig en transparant kan samenwerken aan de eigen gezondheid of die van een ander. We moeten ontwerpen voor inclusie. Om dit te kunnen bereiken, streven we ernaar om te voldoen aan het WCAG — Level AA. We zijn echter ook de eerste die toegeven dat we nog veel stappen moeten zetten. Het Jouw Omgeving platform is continu in ontwikkeling en op diverse onderdelen helaas nog niet altijd (voldoende) toegankelijk. We staan open voor alle feedback en initiatieven om — *samen met onze klanten en eindgebruikers* — het platform stapje voor stapje steeds toegankelijker te maken.

</TableOfContentSection>
